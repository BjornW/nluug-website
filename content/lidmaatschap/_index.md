---
call_to_action: "Word lid"
call_to_action_url: "lidmaatschap/aanmelden/index.md"
categories:
- lidmaatschap
date: 2023-05-05T19:00:45+02:00
description: "Leer meer over het lidmaatschap van de NLUUG, de vereniging van professionele gebruikers van open systemen en open standaarden"
tags:
- lidmaatschap
title: "Lidmaatschap"
show_child_pages: true
---

De NLUUG (Nederlandse Unix User Group) is een onafhankelijke vereniging voor (professionele) gebruikers van Open Systemen en Open Standaarden. De NLUUG heeft aan de wieg van het internet in Nederland gestaan en mede daarom vormen internettechnologieën en Open Source de speerpunten van de vereniging.

## Wat biedt de NLUUG?

De NLUUG houdt zich bezig met het verspreiden van kennis en het samenbrengen van mensen binnen het vakgebied.

* Toegang tot een netwerk vol kennis
  * Mailing-lists, waar je je collega's digitaal kunt treffen.
  * Technical-communities (TC's)
* Deelname aan de NLUUG-evenementen
  * Conferenties
  * Avond-bijeenkomsten

## Vormen van lidmaatschap

De NLUUG kent het lidmaatschap voor personen (met stemrecht) en een Bedrijfsregeling voor organisaties (voor commerciële bedrijven, instellingen, stichtingen en kenniscentra).

### Lidmaatschap voor Personen ("L") en Studenten ("S")

De NLUUG richt zich op personen. Leden zijn natuurlijke personen en alleen leden hebben stemrecht. Leden kunnen tegen gereduceerd tarief deelnemen aan onze conferenties.

Medewerkers van een organisatie die een Bedrijfsregeling met de NLUUG heeft worden (onder voorwaarden) niet gefactureerd. Uw lidmaatschap wordt gedekt uit de financiële bijdrage van uw bedrijf. U bent lid op persoonlijke titel en als u van baan verandert blijft u lid. Dat bekent wel dat u dan uw eigen contributie moet voldoen of uw nieuwe werkgever verzoeken zich aan te melden met een Bedrijfsregeling.

#### Tarieven voor personen

| Type              | Excl. BTW | Incl. BTW |
| ---               | ---       | ---       |
| Lid (persoon)     | €152,89   | €185,00   |
| Student (voltijd) | €28,93    | €35,00    |

Als uw werkgever wel bij ons bekend is, maar geen Bedrijfsregeling heeft, dan staat de naam van de werkgever op de persoonlijke contributie-factuur. Bij sommige werkgevers kunt de contributie aan de NLUUG daardoor als kosten declareren.

### Bedrijfsregeling voor Organisaties ("D1" t/m "DP")

Organisaties (bedrijven, instellingen, stichtingen, etc.) kunnen de NLUUG structureel financieel ondersteunen. Organisaties zelf hebben geen stemrecht, maar de medewerkers van het bedrijf die Lid zijn natuurlijk wel.

De Bedrijfsregeling heeft verscheidene voordelen:

* Uw organisatie ondersteunt de NLUUG financieel. Die bijdrage komt geheel ten goede aan de activiteiten van de vereniging. De NLUUG heeft geen winstoogmerk: alle financiële middelen worden besteed aan het behalen van de doelstellingen van de vereniging. Het bestuur is vrijwilligerswerk, maar het organiseren van conferenties en andere bijeenkomsten en de diverse diensten kosten geld. Dankzij de steun van de organisaties in de Bedrijfsregeling blijft de toegangsprijs voor de leden laag. Uw organisatie steunt zo het vakgebied.
* ZZP-ers kunnen hun bedrijf aanmelden voor een Bedrijfsregeling-1 (zie de tabel hieronder). Zij betalen dan hetzelfde als wanneer ze rechtstreeks persoonlijk Lid worden, en kunnen hun lidmaatschapsbijdrage verrekenen uit de Bedrijfsregeling. Het voordeel is dat u een factuur krijgt op naam van uw bedrijf: het bedrijf kan de BTW verrekenen, als privé persoon kunt u dat niet.
* Kleinere organisaties, of organisaties met een beperkt aantal Unix/Linux professionals, kunnen kiezen voor de Bedrijfsregeling-2 of de Bedrijfsregeling-4. De organisatie betaalt dan twee, respectievelijk vier keer het eenheidstarief, maar vanuit die bijdrage kunnen maximaal drie, respectievelijk vijf medewerkers zonder verdere kosten lid worden.
* Grotere organisaties kunnen kiezen voor de Bedrijfsregeling-8 of de Bedrijfsregeling-16. De organisatie betaalt dan acht, respectievelijk zestien keer het eenheidstarief, maar vanuit die bijdrage kunnen maximaal tien, respectievelijk achttien medewerkers zonder verdere kosten lid worden.
* Uw organisatie draagt de contributie van de werknemers die lid zijn van de vereniging. U realiseert hiermee in feite een verzamelfactuur om de lidmaatschapscontributie van de medewerkers van uw organisatie te voldoen. Ook stagiaires en inhuurkrachten tellen mee als medewerker.
* Elke organisatie met een Bedrijfsregeling-2 of hoger mag bij iedere conferentie één persoon laten deelnemen zonder lidmaatschapsverplichting. Deze persoon wordt in de administratie van de NLUUG opgenomen als ‘Introducee’ en kan geen tweede keer voor een evenement worden ingeschreven zonder volwaardig Lid te worden.
* Uw organisatie kan de ondersteuning van de NLUUG en de daaraan verbonden voordelen voor uw werknemers inzetten als "incentive" bij het werven (en behouden!) van gekwalificeerde, professionele medewerkers met kennis van Unix en Linux.
* Organisaties met een Bedrijfsregeling-16 kunnen desgewenst als begunstiger op de NLUUG website vermeld worden.

#### Tarieven voor bedrijfsregelingen

| Naam                | Code | Max. Werkn.lid | Excl. BTW | Incl. BTW |
| ---                 | ---  | ---            | ---       | ---       |
| Bedrijfsregeling-1  | D1   | 1              | €152,89   | €185,00   |
| Bedrijfsregeling-2  | D2   | 3              | €305,78   | €370,00   |
| Bedrijfsregeling-4  | D4   | 5              | €611,57   | €740,00   |
| Bedrijfsregeling-8  | D8   | 10             | €1223,14  | €1480,00  |
| Bedrijfsregeling-16 | DP   | 18             | €2140,49  | €2590,00  |

## Aanmelden als lid, wijzigen, opzeggen

Word lid! Betaling geschiedt per kalenderjaar. Betaalt u uw contributie niet op tijd, dan heeft u impliciet opgezegd.

### Wijzigingen

Wijziging van persoonsgegevens, zoals adreswijzigingen, kunnen NLUUG-leden zelf doorvoeren binnen het [ledendeel](https://leden.nluug.nl/). Voor andere administratieve zaken kunt u zich wenden tot het [buro]({{< relref "organisatie/commissies/buro/index.md" >}}).

### Opzeggen

Aan het begin van ieder kalenderjaar ontvangen leden en deelnemers aan de Bedrijfsregeling een factuur voor de contributie van dat jaar. U kunt zich na ontvangst van de factuur nog afmelden als lid. Dat kan door middel van een e-mail naar ons buro, met daarin uw naam en lidmaatschapsnummer of het nummer van de laatste factuur. Opzeggingen worden door ons per e-mail bevestigd.
