---
categories:
- lidmaatschap
date: 2023-05-05T19:00:45+02:00
description: "Alle relevante gegevens om aan te melden bij de NLUUG, de vereniging van professionele gebruikers van open systemen en open standaarden"
review:
  last_review: 2023-06-24
  reviewed_by: michael-boelen
  period: 90
tags:
- lidmaatschap
title: "Aanmelden voor NLUUG-lidmaatschap"
---

Toon uw hart voor "Open" en meldt u aan als lid!

Het NLUUG-lidmaatschap is per jaar en loopt van 1 januari tot 31 december. Opzeggen kan op ieder moment. U bent lid op het moment dat de betaling heeft plaatsgevonden. De NLUUG verstrekt voor alle betalingen facturen met 21% BTW, naar keuze geadresseerd aan u persoonlijk of op naam van een bedrijf of organisatie.

## Aanmelden voor individuele leden

U kunt op de volgende manieren lid worden van de vereniging:

* Als u op persoonlijke titel lid wil worden, en dus ook zelf betaalt, stuur dan een e-mail aan het [buro]({{< relref "organisatie/commissies/buro/index.md" >}}). Zet daarin uw naam, uw e-mailadres (bij voorkeur uw eigen e-mailadres i.p.v. zakelijk), adres, postcode en woonplaats. Als u aantoonbaar voltijdstudent bent komt u in aanmerking voor een Studentlidmaatschap. Geef in dat geval dit duidelijk aan. U ontvangt van ons een factuur voor de contributie. Uw lidmaatschap gaat pas in als de factuur betaald is.
* Als u gebruik wilt maken van de lidmaatschapsruimte van uw organisatie (Bedrijfsregeling), neem dan ook contact op met ons buro. In dat geval graag naast uw naam en eigen e-mailadres ook de naam van uw organisatie vermelden. Let op: het lidmaatschap is persoonlijk, dus als u van werkgever verandert moet u dat zelf aangeven. Als uw nieuwe werkgever geen Bedrijfsregeling heeft getroffen dan moet u het lidmaatschap verder zelf betalen.
* U kunt ook naar een dag-conferentie komen, en daar ter plaatse lid worden. U dient dan met PIN ter plaatse de lidmaatschapscontributie te voldoen. Deze optie is €25,-- exclusief BTW duurder wegens administratiekosten. U kunt nadien bij de penningmeester een pro-forma BTW-factuur opvragen voor uw boekhouding of declaratie.

## Aanmelden voor een Bedrijfsregeling voor Organisaties

Neem contact op met ons [buro](mailto:buro@nluug.nl) als uw bedrijf of organisatie de NLUUG wil ondersteunen. Via de Bedrijfsregeling kunt u de contributies van werknemers in één (verzamel-)factuur voldoen. Maar belangrijker nog, via de Bedrijfsregeling toont u dat uw bedrijf de NLUUG steunt om het "Open" gedachtegoed uit te dragen.

## Meer weten?

Op de pagina [lidmaatschap]({{< relref "lidmaatschap/_index.md" >}}) vindt u alle details rondom het lidmaatschap, zoals de voordelen, tarieven en doorvoeren van administratieve wijzigingen. Heeft u alsnog een vraag, ons [buro]({{< relref "organisatie/commissies/buro/index.md" >}}) helpt u graag verder.
