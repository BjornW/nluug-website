---
categories:
date: 2023-05-11T20:31:43+02:00
description:
layout: event-talk
slug:
tags:
title: "Björn Wijers - Kom voor de Hersenspoeling en help in De Digitale Spoelkeuken"
persons:
- bjorn-wijers
recording:
  platform: youtube
  url: https://www.youtube.com/watch?v=ivGGlmd23kY
---

## Abstract

In deze presentatie kunnen jullie kennismaken met twee projecten van PublicSpaces. NB: Hersenspoeling is onder voorbehoud.

1) De Hersenspoeling is een workshop met als doel mensen bewust te maken van de impact van technologie op publieke waarden zoals, openheid, transparantie, privacy, soevereiniteit en meer. Het is een spel waarbij je samen met je collega's op een informele manier kennismaakt met de impact van software tools op mensen, organisaties en de maatschappij.

2) De Digitale Spoelkeuken is een instrument waarmee publieke organisaties zicht krijgen op hoe de tools (software/diensten) die ze gebruiken zich verhouden tot het PublicSpaces manifest en de daarin beschreven publiek waarden. Uit de vragenlijst volgt een een resultaat dat aangeeft hoe goed de getoetste tool scored op de verschillende publieke waarden. Zo kan een organisatie die zich bijvoorbeeld sterk maakt voor betere privacy dat ook laten zien in de tools die ze gebruiken.

PublicSpaces is een unieke coalitie van verschillende publieke organisaties, zoals publieke omroepen, erfgoed-instellingen, festivals, bibliotheken, musea en onderwijs. PublicSpaces onderzoekt, bouwt en faciliteert de transitie naar een internet gebaseerd op publieke waarden. Daartoe vormt het een gemeenschap van partijen die samenwerkt aan een digitaal ecosysteem dat het publieke belang dient.

Voor meer info over PublicSpaces: https://publicspaces.net/

## Biography

Björn Wijers (~336ppm) helpt onder de naam Burobjorn.nl al meer dan vijftien jaar organisaties bij het realiseren van ideeën en wensen met Open Source software development, Open Standaarden en Interaction Design. Daarbij streeft hij naar betaalbare, veilige, toegankelijke, gebruiksvriendelijke, privacy-vriendelijke, soevereine en duurzame oplossingen. Björn maakt zich al enige tijd sterk voor eerlijker auteursrecht en meer privacy bewustzijn.
