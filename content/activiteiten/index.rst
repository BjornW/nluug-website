.. slug: activiteiten
.. date: 2023-05-05 00:00:00 UTC
.. tags:
.. link:
.. description: NLUUG activiteiten
.. title: Activiteiten

************
Activiteiten
************

Bijeenkomsten
=============

Een belangrijke en gewaardeerde activiteit van de vereniging bestaat uit het (mede)organiseren van avond- en dagconferenties. Normaal gesproken organiseren we twee dagconferenties (de voorjaars- en najaarsconferentie) en enkele avondevenementen. De dagconferenties hebben vaak drie tracks (dus drie zalen). De avondevenementen zijn meestal in een wat kleinere setting.

Het doel van elke bijeenkomst, groot of klein, is het verspreiden van kennis over open systemen en open standaarden waarbij Unix/Linux daarin vaak een sleutelrol heeft. Voor specialistische thema's die een terugkerend karakter hebben zijn er technical communities. Dit levert meestal avondevenementen op.

* `Overzicht bijeenkomsten <https://www.nluug.nl/activiteiten/events/index.html>`_
* In het ledendeel van de site vindt u `slides en meer materiaal <https://www.nluug.nl/leden/events/index.html>`_ van de gegeven presentaties

Online presentaties
===================

Een deel van de technische presentaties die op NLUUG-evenementen wordt gegeven wordt gefilmd door het filmteam. Als de techniek meezit en het beeld en geluid naar ons idee goed genoeg kunnen worden vastgelegd, al dan niet via nabewerking, en als de sprekers er ook mee akkoord zijn, dan worden deze online beschikbaar gemaakt. Soms alleen voor leden, soms publiek. In het laatste geval zijn deze te vinden op:

* De `FTP-server <https://ftp.nluug.nl/video/nluug>`_ van de vereniging
* De `YouTube-playlists <https://www.youtube.com/user/nluug/playlists>`_ van de vereniging

FTP-server
==========

De NLUUG beheert de grote FTP-server `ftp.nluug.nl <http://ftp.nluug.nl/>`_ die de laatste versie bevat van heel veel Open Source-projecten, zoals vele Linux- en BSD-distributies, windowmanagers en programmeertalen.

Mike Hulsman doet het operationeel beheer van het systeem, terwijl Jan-Christiaan van Winkel de content op de server beheert.

De kosten voor de netwerkverbinding en rackspace worden gedragen door `SURFnet <https://www.surfnet.nl/>`_.

* `Meer over de ftp-server <https://www.nluug.nl/activiteiten/ftp-server/index.html>`_

Column in Linux Magazine
========================

Af en toe schrijft een actief lid van de NLUUG in het Nederlandse tijdschrift `Linux Magazine <https://www.linuxmag.nl/>`_ over interessante onderwerpen in de wereld van Open Systemen en Open Standaarden.

* `Alle onze Linux Magazine-bijdragen als PDF <https://www.nluug.nl/activiteiten/lm/index.html>`_

Overige
=======

Natuurlijk zijn er nog meer voordelen om lid te zijn van de NLUUG. Zie `lidmaatschap <https://www.nluug.nl/lidmaatschap/index.html>`_ voor de complete lijst.

